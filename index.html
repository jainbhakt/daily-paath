<!DOCTYPE html>
<html>
<head>
	<title>Bhaktamar</title>
	<style type="text/css">
		@import url('https://fonts.googleapis.com/css2?family=Mukta:wght@200;300;400&display=swap');
		body{
			display: flex;
			align-items: center;
			flex-flow: column;
		}
		p {
			font-family: 'Mukta', sans-serif;
			font-weight: 200;
			font-size: 3rem;
			text-align: center;
		}
		span{
			opacity: 0.5;
			font-size: 2rem;
		}

	</style>
</head>
<body>
<h1>भक्तामर स्तोत्र (संस्कृत)</h1>
<p><span>सर्व विघ्न उपद्रवनाशक</span><br>
भक्तामर-प्रणत-मौलि-मणि-प्रभाणा-<br>
मुद्योतकं दलित-पाप-तमो-वितानम् ।<br>
सम्यक्प्रणम्य जिन-पाद-युगं युगादा-<br>
वालम्बनं भव-जले पततां जनानाम् ॥1॥</p><br>
<br>
<p><span>शत्रु तथा शिरपीडा नाशक</span><br>
यःसंस्तुतः सकल-वांग्मय-तत्त्वबोधा-<br>
दुद्भूत-बुद्धि-पटुभिः सुरलोक-नाथै ।<br>
स्तोत्रैर्जगत्त्रितय-चित्त-हरै-रुदारैः,<br>
स्तोष्ये किलाहमपि तं प्रथमं जिनेन्द्रम् ॥2॥</p><br>
<br>
<p><span>सर्वसिद्धिदायक</span><br>
बुद्धया विनापि विबुधार्चित-पाद-पीठ,<br>
स्तोतुं समुद्यत-मतिर्विगत-त्रपोहम् ।<br>
बालं विहाय जल-संस्थित-मिन्दु-बिम्ब-<br>
मन्यःक इच्छति जनः सहसा ग्रहीतुम् ॥3॥</p><br>
<br>
<p><span>जलजंतु निरोधक</span><br>
वक्तुं गुणान् गुण-समुद्र! शशांक-कांतान्,<br>
कस्ते क्षमः सुर-गुरु-प्रतिमोपि बुद्धया ।<br>
कल्पांत-काल-पवनोद्धत-नक्र-चक्रं,<br>
को वा तरीतु-मलमम्बु निधिं भुजाभ्याम् ॥4॥</p><br>
<br>
<p><span>नेत्ररोग निवारक</span><br>
सोहं तथापि तव भक्ति-वशान्मुनीश,<br>
कर्तुं स्तवं विगत-शक्ति-रपि प्रवृतः ।<br>
प्रीत्यात्म-वीर्य-मविचार्य्य मृगी मृगेन्द्रं,<br>
नाभ्येति किं निज-शिशोः परि-पालनार्थम् ॥5॥</p><br>
<br>
<p><span>विद्या प्रदायक</span><br>
अल्पश्रुतं श्रुतवतां परिहास-धाम,<br>
त्वद्भक्ति-रेव-मुखरी-कुरुते बलान्माम् ।<br>
यत्कोकिलः किल मधौ मधुरं विरौति,<br>
तच्चाम्र-चारु-कालिका-निकरैक-हेतु ॥6॥</p><br>
<br>
<p><span>सर्व विष व संकट निवारक</span><br>
त्वत्संस्तवेन भव-संतति-सन्निबद्धं<br>
पापं क्षणात्क्षय-मुपैति शरीर-भाजाम् ।<br>
आक्रांत-लोक-मलिनील-मशेष-माशु,<br>
सूर्यांशु-भिन्न-मिव शार्वर-मन्धकारम्॥7॥</p><br>
<br>
<p><span>सर्वारिष्ट निवारक</span><br>
मत्वेति नाथ तव संस्तवनं मयेद-<br>
मारभ्यते तनुधियापि तव प्रभावात् ।<br>
चेतो हरिष्यति सतां नलिनी-दलेषु,<br>
मुक्ताफल-द्युति-मुपैति ननूद-बिन्दुः ॥8॥</p><br>
<br>
<p><span>सर्वभय निवारक</span><br>
आस्तां तव स्तवन-मस्त-समस्त-दोषं,<br>
त्वत्संकथापि जगतां दुरितानि हंति ।<br>
दूरे सहस्त्र-किरणः कुरुते प्रभैव,<br>
पद्माकरेषु जलजानि विकास-भांजि ॥9॥</p><br>
<br>
<p><span>कूकर विष निवारक</span><br>
नात्यद्भुतं भुवन-भूषण-भूतनाथ,<br>
भूतैर्गुणैर्भुवि भवंत-मभिष्टु-वंतः ।<br>
तुल्या भवंति भवतो ननु तेन किं वा,<br>
भूत्याश्रितं य इह नात्मसमं करोति ॥10॥</p><br>
<br>
<p><span>इच्छित-आकर्षक</span><br>
दृष्ट्वा भवंत-मनिमेष-विलोकनीयं,<br>
नान्यत्र तोष-मुपयाति जनस्य चक्षुः ।<br>
पीत्वा पयः शशिकर-द्युति-दुग्ध-सिन्धो,<br>
क्षारं जलं जलनिधे रसितुँ क इच्छेत् ॥11॥</p><br>
<br>
<p><span>हस्तिमद-निवारक</span><br>
यैः शांत-राग-रुचिभिः परमाणु-भिस्त्वं,<br>
निर्मापितस्त्रि-भुवनैक-ललाम-भूत ।<br>
तावंत एव खलु तेप्यणवः पृथिव्यां,<br>
यत्ते समान-मपरं न हि रूपमस्ति ॥12॥</p><br>
<br>
<p><span>चोर भय व अन्यभय निवारक</span><br>
वक्त्रं क्व ते सुर-नरोरगनेत्र-हारि,<br>
निःशेष-निर्जित-जगत्त्रित-योपमानम् ।<br>
बिम्बं कलंक-मलिनं क्व निशाकरस्य,<br>
यद्वासरे भवति पाण्डु-पलाश-कल्पम् ॥13॥</p><br>
<br>
<p><span>आधि-व्याधि-नाशक लक्ष्मी-प्रदायक</span><br>
सम्पूर्ण-मण्डल-शशांक-कला कलाप-<br>
शुभ्रा गुणास्त्रिभुवनं तव लंग्घयंति ।<br>
ये संश्रितास्त्रिजगदीश्वर-नाथमेकं,<br>
कस्तान्निवारयति संचरतो यथेष्टम ॥14॥</p><br>
<br>
<p><span>राजसम्मान-सौभाग्यवर्धक</span><br>
चित्रं किमत्र यदि ते त्रिदशांगनाभि-<br>
नीतं मनागपि मनो न विकार-मार्गम् ।<br>
कल्पांत-काल-मरुता चलिता चलेन<br>
किं मन्दराद्रि-शिखरं चलितं कदाचित् ॥15॥</p><br>
<br>
<p><span>सर्व-विजय-दायक</span><br>
निर्धूम-वर्त्ति-रपवर्जित-तैलपूरः,<br>
कृत्स्नं जगत्त्रयमिदं प्रकटी-करोषि ।<br>
गम्यो न जातु मरुतां चलिता-चलानां,<br>
दीपोपरस्त्वमसि नाथ! जगत्प्रकाशः ॥16॥</p><br>
<br>
<p><span>सर्व उदर पीडा नाशक</span><br>
नास्तं कदाचिदुपयासि न राहु-गम्यः,<br>
स्पष्टी-करोषि सहसा युगपज्जगंति ।<br>
नाम्भोधरोदर-निरुद्ध-महा-प्रभावः,<br>
सूर्यातिशायि-महिमासि मुनीन्द्र लोके ॥17॥</p><br>
<br>
<p><span>शत्रु सेना स्तम्भक</span><br>
नित्योदयं दलित-मोह-महान्धकारं।<br>
गम्यं न राहु-वदनस्य न वारिदानाम् ।<br>
विभ्राजते तव मुखाब्ज-मनल्प-कांति,<br>
विद्योतयज्-जगदपूर्व-शशांक-विम्बम् ॥18॥</p><br>
<br>
<p><span>जादू-टोना-प्रभाव नाशक</span><br>
किं शर्वरीषु शशिनान्हि विवस्वता वा,<br>
युष्मन्मुखेन्दु-दलितेषु तमःसु नाथ ।<br>
निष्पन्न-शालि-वन-शालिनी जीव-लोके,<br>
कार्यं कियज्-जलधरैर्जल-भारनम्रैः ॥19॥</p><br>
<br>
<p><span>संतान-लक्ष्मी-सौभाग्य-विजय बुद्धिदायक</span><br>
ज्ञानं यथा त्वयि विभाति कृतावकाशं<br>
नैवं तथा हरि-हरादिषु नायकेषु ।<br>
तेजःस्फुरन्मणिषु याति यथा महत्वं,<br>
नैवं तु काच-शकले किरणा-कुलेपि ॥20॥</p><br>
<br>
<p><span>सर्व वशीकरण्</span><br>
मन्ये वरं हरि-हरादय एव दृष्टा,<br>
दृष्टेषु येषु हृदयं त्वयि तोषमेति ।<br>
किं वीक्षितेन भवता भुवि येन नान्यः,<br>
कश्चिन्मनो हरति नाथ भवांतरेपि ॥21॥</p><br>
<br>
<p><span>भूत-पिशाचादि व्यंतर बाधा निरोधक</span><br>
स्त्रीणां शतानि शतशो जनयंति पुत्रान्-<br>
नान्या सुतं त्वदुपमं जननी प्रसूता ।<br>
सर्वा दिशो दधति भानि सहस्त्र-रश्मिं,<br>
प्राच्येव दिग्जनयति स्फुर-दंशु-जालम् ॥22॥</p><br>
<br>
<p><span>प्रेत बाधा निवारक</span><br>
त्वामा-मनंति मुनयः परमं पुमांस-<br>
मादित्य-वर्ण-ममलं तमसः पुरस्तात्<br>
त्वामेव सम्य-गुपलभ्य जयंति मृत्युं,<br>
नान्यः शिवः शिव-पदस्य मुनीन्द्र पंथाः ॥23॥</p><br>
<br>
<p><span>शिर पीडा नाशक</span><br>
त्वा-मव्ययं विभु-मचिंत्य-मसंखय-माद्यं,<br>
ब्रह्माण-मीश्वर-मनंत-मनंग केतुम् ।<br>
योगीश्वरं विदित-योग-मनेक-मेकं,<br>
ज्ञान-स्वरूप-ममलं प्रवदंति संतः ॥24॥</p><br>
<br>
<p><span>नज़र (दृष्टि देष) नाशक</span><br>
बुद्धस्त्वमेव विबुधार्चित-बुद्धि-बोधात्,<br>
त्त्वं शंकरोसि भुवन-त्रय-शंकरत्वात् ।<br>
धातासि धीर! शिव-मार्ग-विधेर्-विधानात्,<br>
व्यक्तं त्वमेव भगवन्! पुरुषोत्तमोसि ॥25॥</p><br>
<br>
<p><span>आधा शीशी (सिर दर्द) एवं प्रसूति पीडा नाशक</span><br>
तुभ्यं नम स्त्रिभुवनार्ति-हाराय नाथ,<br>
तुभ्यं नमः क्षिति-तलामल-भूषणाय ।<br>
तुभ्यं नमस्त्रिजगतः परमेश्वराय,<br>
तुभ्यं नमो जिन! भवोदधि-शोषणाय ॥26॥</p><br>
<br>
<p><span>शत्रुकृत-हानि निरोधक</span><br>
को विस्मयोत्र यदि नाम गुणैरशेषै,<br>
स्त्वं संश्रितो निरवकाश-तया मुनीश ।<br>
दोषै-रुपात्त-विविधाश्रय-जात-गर्वैः,<br>
स्वप्नांतरेपि न कदाचिद-पीक्षितोसि ॥27।।</p><br>
<br>
<p><span>सर्व कार्य सिद्धि दायक</span><br>
उच्चैर-शोक-तरु-संश्रित-मुन्मयूख-<br>
माभाति रूप-ममलं भवतो नितांतम् ।<br>
स्पष्टोल्लसत-किरणमस्त-तमोवितानं,<br>
बिम्बं रवेरिव पयोधर-पार्श्ववर्ति ॥28॥</p><br>
<br>
<p><span>नेत्र पीडा व बिच्छू विष नाशक</span><br>
सिंहासने मणि-मयूख-शिखा-विचित्रे,<br>
विभाजते तव वपुः कानका-वदातम ।<br>
बिम्बं वियद्-विलस-दंशु-लता-वितानं,<br>
तुंगोदयाद्रि-शिरसीव सहस्त्र-रश्मेः ॥29॥</p><br>
<br>
<p><span>शत्रु स्तम्भक</span><br>
कुन्दावदात-चल-चामर-चारु-शोभं,<br>
विभ्राजते तव वपुः कलधौत-कांतम् ।<br>
उद्यच्छशांक-शुचि-निर्झर-वारि-धार-<br>
मुच्चैस्तटं सुर-गिरेरिव शात-कौम्भम् ॥30॥</p><br>
<br>
<p><span>राज्य सम्मान दायक व चर्म रोग नाशक</span><br>
छत्र-त्रयं तव विभाति शशांक-कांत-<br>
मुच्चैः स्थितं स्थगित-भानु-कर-प्रतापम् ।<br>
मुक्ता-फल-प्रकर-जाल-विवृद्ध-शोभं,<br>
प्रख्यापयत्-त्रिजगतः परमेश्वरत्वम् ॥31॥</p><br>
<br>
<p><span>संग्रहणी आदि उदर पीडा नाशक</span><br>
गम्भीर-तार-रव-पूरित-दिग्वभाग-<br>
स्त्रैलोक्य-लोक-शुभ-संगम-भूति-दक्षः ।<br>
सद्धर्म-राज-जय-घोषण-घोषकः सन्,<br>
खे दुन्दुभिर्-ध्वनति ते यशसः प्रवादि ॥32॥</p><br>
<br>
<p><span>सर्व ज्वर नाशक</span><br>
मन्दार-सुन्दर-नमेरु-सुपारिजात<br>
संतानकादि-कुसुमोत्कर-वृष्टिरुद्धा ।<br>
गन्धोद-बिन्दु-शुभ-मन्द-मरुत्प्रपाता,<br>
दिव्या दिवः पतति ते वयसां ततिर्वा ॥33॥</p><br>
<br>
<p><span>गर्व रक्षक</span><br>
शुम्भत्प्रभा-वलय-भूरि-विभा विभोस्ते,<br>
लोकत्रये द्युतिमतां द्युतिमा-क्षिपंती ।<br>
प्रोद्यद्दिवाकर्-निरंतर-भूरि-संख्या,<br>
दीप्त्या जयत्यपि निशामपि सोम-सौम्याम् ॥34॥</p><br>
<br>
<p><span>दुर्भिक्ष चोरी मिरगी आदि निवारक</span><br>
स्वर्गा-पवर्ग-गममार्ग-विमार्गणेष्टः,<br>
सद्धर्म-तत्त्व-कथनैक-पटुस-त्रिलोक्याः ।<br>
दिव्य-ध्वनिर-भवति ते विशदार्थ-सर्व-<br>
भाषा-स्वभाव-परिणाम-गुणैः प्रयोज्यः ॥35॥</p><br>
<br>
<p><span>सम्पत्ति-दायक</span><br>
उन्निद्र-हेम-नवपंकजपुंज-कांती,<br>
पर्युल्लसन्नख-मयूख-शिखा-भिरामौ ।<br>
पादौ पदानि तव यत्र जिनेन्द्र धत्तः,<br>
पद्मानि तत्र विबुधाः परि-कल्पयंति ॥36॥</p><br>
<br>
<p><span>दुर्जन वशीकरण</span><br>
इत्थं यथा तव विभूति-रभूज्जिनेन्द्र,<br>
धर्मोप-देशन विधौ न तथा परस्य ।<br>
यादृक् प्रभा देनकृतः प्रहतान्ध-कारा,<br>
तादृक्कुतो ग्रह-गणस्य विकासिनोपि ॥37॥</p><br>
<br>
<p><span>हाथी वशीकरण</span><br>
श्च्योतन-मदा-विल-विलोल-कपोल-मूल-<br>
मत्त-भ्रमद-भ्रमर-नाद विवृद्ध-कोपम् ।<br>
ऐरावताभ-मिभ-मुद्धत-मापतंतं,<br>
दृष्टवा भयं भवति नो भवदा-श्रितानाम् ॥38॥</p><br>
<br>
<p><span>सिंह भय निवारक</span><br>
भिन्नेभ-कुम्भ-गल-दुज्ज्वल-शोणिताक्त-<br>
मुक्ताफल-प्रकर-भूषित-भूमिभागः ।<br>
बद्ध-क्रमः क्रम-गतं हरिणा-धिपोपि,<br>
नाक्रामति क्रम-युगाचल-संश्रितं ते ॥39॥</p><br>
<br>
<p><span>अग्नि भय निवारक</span><br>
कल्पांत-काल-पवनोद्धत-वह्नि-कल्पं,<br>
दावानलं ज्वलित-मुज्ज्वल-मुत्स्फुलिंगम् ।<br>
विश्वं जिघत्सुमिव सम्मुख-मापतंतं,<br>
त्वन्नाम-कीर्तन-जलं शमयत्य-शेषम् ॥40॥</p><br>
<br>
<p><span>सर्प विष निवारक</span><br>
रक्तेक्षणं समद-कोकिल-कण्ठ-नीलं,<br>
क्रोधोद्धतं फणिन-मुत्फण-मापतंतम् ।<br>
आक्रामति क्रमयुगेन निरस्त-शंकस्-<br>
त्वन्नाम-नाग-दमनी हृदि यस्य पुंस ॥41॥</p><br>
<br>
<p><span>युद्ध भय निवारक</span><br>
वल्गत्तुरंग-गज-गर्जित-भीम-नाद-<br>
माजौ बलं बलवतामपि भू-पतीनाम् ।<br>
उद्यद्-दिवाकर-मयूख-शिखा-पविद्धं,<br>
त्वत्कीर्त्तनात्-तम इवाशु भिदा-मुपैति ॥42॥</p><br>
<br>
<p><span>युद्ध में रक्षक और विजय दायक</span><br>
कुंताग्र-भिन्न-गज-शोणित-वारिवाह-<br>
वेगावतार-तरणातुर-योध-भीमे ।<br>
युद्धे जयं विजित-दुर्जय-जेय-पक्षास्-<br>
त्वत्-पाद-पंकज-वना-श्रयिणो लभंते ॥43॥</p><br>
<br>
<p><span>भयानक-जल-विपत्ति नाशक</span><br>
अम्भो-निधौ क्षुभित-भीषण-नक्र-चक्र-<br>
पाठीन-पीठ-भय-दोल्वण-वाडवाग्नौ ।<br>
रंगत्तरंग-शिखर-स्थित-यान-पात्रास्-<br>
त्रासं विहाय भवतः स्मरणाद्-व्रजंति ॥44॥</p><br>
<br>
<p><span>सर्व भयानक रोग नाशक</span><br>
उद्भूत-भीषण-जलोदर-भार-भुग्नाः,<br>
शोच्यां दशा-मुपगताश्-च्युत-जीविताशाः ।<br>
त्वत्पाद-पंकज-रजोमृतदिग्ध-देहाः,<br>
मर्त्या भवंति मकर-ध्वज-तुल्य-रूपाः ॥45॥</p><br>
<br>
<p><span>कारागार आदि बन्धन विनाशक</span><br>
आपाद-कण्ठ-मुरुशृंखल-वेष्टितांगा,<br>
गाढं बृहन्निगड-कोटि-निघृष्ट-जंघाः ।<br>
त्वन्नाम-मंत्र-मनिशं मनुजाः स्मरंतः<br>
सद्यः स्वयं विगत-बन्ध-भया भवंति ॥46॥</p><br>
<br>
<p><span>सर्व भय निवारक</span><br>
मत्त-द्विपेन्द्र-मृगराज-दवानलाहि-<br>
संग्राम-वारिधि-महोदर-बन्धनोत्थम् ।<br>
तस्याशु नाश-मुपयाति भयं भियेव,<br>
यस्तावकं स्तव-मिमं मतिमान-धीते ॥47॥</p><br>
<br>
<p><span>मनोवांछित सिद्धिदायक</span><br>
स्तोत्र-स्त्रजं तव जिनेन्द्र गुणैर्-निबद्धां<br>
भक्त्या मया विविध-वर्ण-विचित्र-पुष्पाम् ।<br>
धत्ते जनो य इह कण्ठ-गतामजसं<br>
तं मानतुंगमवश समुपैति लक्ष्मीः ॥48॥</p>
</body>
</html>
